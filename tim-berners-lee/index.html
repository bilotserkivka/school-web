<!DOCTYPE html>
<html lang="uk">
  <head>
    <meta charset="UTF-8" />
    <title>Тім Бернерс-Лі</title>
  </head>
  <body>
    <h1 id="to_up">Тім Бернерс-Лі</h1>
    <hr />
    <p>
      Сер Тімоті Джон Бе́рнерс-Лі (англ. Sir Timothy John «Tim» Berners-Lee; нар.
      8 червня 1955, Лондон) — британський спеціаліст з інформатики, творець
      HTTP, HTML, URI і автор інших розробок в галузі інформаційних технологій,
      засновник та голова консорціуму W3C, головний розробник Всесвітньої
      павутини (спільно з Робертом Кайо)[5], автор концепції семантичної
      павутини. Лауреат премії Тюрінга 2016 року.
    </p>

    <h3>Зміст</h3>
    <ol>
      <li><a href="#early_years">Ранні роки</a></li>
      <li><a href="#cern">ЦЕРН. Винахід WWW</a></li>
      <li><a href="#mit">Массачусетський технологічний інститут</a></li>
      <li><a href="#privacy">Особисте життя</a></li>
    </ol>

    <h2>Біографія</h2>
    <hr />

    <h3 id="early_years">Ранні роки</h3>
    <p>
      Тім Бернерс-Лі народився в Лондоні (Англія). Його батьки, Конвей
      Бернерс-Лі та Мері Лі Вудс були математиками і працювали над створенням
      «Manchester Mark 1», одного з перших комп'ютерів. Тім навчався (1969—1973)
      в престижній школі Емануель (англ. Emanuel School) в передмісті Лондона
      Вандзверті, потім у Королівському коледжі в Оксфорді. Там він склав свій
      перший комп'ютер на базі мікропроцесора M6800 з телевізором замість
      монітора. Одного разу Тім і його друг були спіймані при проведенні
      хакерських дій, за що вони були позбавлені права користуватися
      університетськими комп'ютерами[6].
    </p>
    <p>
      Після закінчення з відзнакою (англ. first-class honours) Оксфордського
      університету в 1976 році за спеціальністю «фізика» Бернерс-Лі поступив на
      роботу в компанію «Plessey Telecommunications Ltd» у графстві Дорсет, де
      пропрацював два роки, займаючись головно системами розподілених
      транзакцій, засобами розсилання повідомлень та технологіями
      штрих-кодування.
    </p>
    <p>
      У 1978 році Бернерс-Лі перейшов до компанії «DG Nash Ltd», де займався
      програмами-драйверами для принтерів і створив модель багатозадачної
      операційної системи.
    </p>

    <h3 id="cern">ЦЕРН. Винахід WWW</h3>
    <p>
      Потім він півтора року пропрацював у Європейській лабораторії з ядерних
      досліджень ЦЕРН (Женева, Швейцарія) консультантом з програмного
      забезпечення. Саме там він для власних потреб написав програму «Енквайр»
      (англ. «Enquire», можна вільно перекласти як «Дізнавач»), яка
      використовувала випадкові асоціації та заклала концептуальну основу для
      Всесвітнього павутиння. З 1981 по 1984 рік Тім Бернерс-Лі працював у
      компанії «Image Computer Systems Ltd» системним архітектором.
    </p>
    <p>
      У 1984 році він отримав стипендію в CERN і зайнявся там розробкою
      розподілених систем для збору наукових даних. У цей час він працював над
      системою «FASTBUS» і розробив свою систему RPC (<em
        >англ. Remote Procedure Call, віддалений виклик процедури</em
      >).
    </p>
    <p>
      У 1989 році, працюючи в CERN над внутрішньою системою обміну документів
      ENQUIRE, Бернерс-Лі запропонував глобальний гіпертекстовий проєкт, нині
      відомий як Всесвітнє павутиння. Проєкт було затверджено і реалізовано.
    </p>
    <p>
      З 1991 по 1993 рік Тім Бернерс-Лі продовжував роботу над Всесвітнім
      павутинням. Він збирав відгуки від користувачів і координував роботу
      Павутиння. Тоді він вперше запропонував для широкого обговорення свої
      перші специфікації URI, HTTP і HTML.
    </p>

    <h3 id="mit">Массачусетський технологічний інститут</h3>
    <p>
      У 1994 році Бернерс-Лі перейшов працювати на кафедру «3Com» в Лабораторії
      інформатики Массачусетського технологічного інституту[7]. Він і зараз є
      там провідним дослідником і обіймає посаду «засновника». Після злиття
      Лабораторії інформатики з Лабораторією штучного інтелекту в МТІ утворилася
      Лабораторія інформатики і штучного інтелекту (CSAIL).
    </p>
    <p>
      У 1994 році він заснував Консорціум Всесвітньої павутини при Лабораторії
      інформатики МТІ. Відтоді і до сьогодні Тім Бернерс-Лі очолює цей
      консорціум. Консорціум займається розробкою і впровадженням стандартів для
      Інтернету. Консорціум ставить перед собою завдання повністю розкрити
      потенціал Всесвітньої павутини, поєднуючи стабільність стандартів з їхнью
      швидкою еволюцією.
    </p>
    <p>
      У грудні 2004 року Тім Бернерс-Лі став професором Саутгемптонського
      університету. За вагомої підтримки університету він сподівається здійснити
      проєкт семантичної павутини.
    </p>
    <p>
      У червні 2009 року прем'єр-міністр Великої Британії Ґордон Браун призначив
      Бернерса-Лі радником при кабінеті міністрів. На цій посаді він протягом
      шести місяців займався питаннями поширення відкритої урядової інформації.
      За підсумками цієї роботи на початку 2010 року у Великій Британії розпочав
      роботу портал «data.gov.uk», на якому у відкритому доступі перебувають
      найрізноманітніші дані: від зведень погоди, які складаються державною
      метеорологічною службою Метеобюро, до статистики подій, інформації про
      транспортні потоки й бюджетні витрати.
    </p>
    <p>
      Він взяв участь у церемонії відкриття Лондонської олімпіади, де сидів за
      своєю старою робочою станцією «NexSTcube» і передав з неї твіт «Це для
      кожного»[8].
    </p>

    <h3 id="privacy">Особисте життя</h3>
    <p>
      Бернерс-Лі був одружений двічі. Його першу дружину звали Джейн (англ.
      Jane), вони познайомилися під час навчання в Оксфордському університеті,
      одружилися відразу після його закінчення і спочатку працювали разом в
      компанії «Plessey Telecommunications Ltd»[9]. Зі своєю другою дружиною,
      програмістом Ненсі Карлсон (англ. Nancy Carlson), Бернерс-Лі познайомився
      під час роботи в CERN, вони одружилися у 1990 році і разом виховують двох
      дітей: дочку Еліс і сина Бена[10][11]. У дитинстві Бернерс-Лі був хрещений
      в англіканській церкві, але згодом відмовився від цієї релігії. Вже після
      винаходу World Wide Web він став прихожанином
      Унітаріансько-універсалістської церкви[11][10][9]. Бернерс-Лі любить
      відпочивати на природі, грає на піаніно та гітарі[9]. Зараз сер Тім мешкає
      в передмісті Бостона з дружиною і дітьми, часто буває в роз'їздах по
      всьому світу.
    </p>

    <a href="#to_up">Нагору</a>
  </body>
</html>
